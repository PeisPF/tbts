# Regolamento

## Round di combattimento
Ogni unità possiede due action point, uno di movimento e uno marziale. Gli action point vengono ripristinati alla fine del round di azione della squadra, pertanto persistono per tutta la durata del round degli avversari e di quello della squadra.
L'utilizzo dell'action point marziale termina il round di azione dell'unità.

## Azioni di movimento

* Movimento: spostamento di 3 caselle
* Movimento tattico: spostamento di 1 casella, evitando gli attacchi di opportunità
* Colpo di grazia: effettua un attacco su un avversario incapacitato, uccidendolo
* Carica mana: l'unità accumula punti mana da utilizzare per gli incantesimi. La carica di mana viene persa se si esegue una qualsiasi abilità marziale, incluso il lanci di un incantesimo, o se si subisce un attacco, anche se questo viene negato da abilità difensive. (l'abilità diventa selezionabile soltanto se l'unità può lanciare incantesimi)
* Utilizzo oggetti: apertura porte, leve, raccolta oggetti, ricaricare armi da tiro

## Azioni marziali:
* Attacco: effettua un attacco verso un nemico a portata
* Guardia: prepara un attacco di opportunità
* Cura: ristabilisce un compagno ferito. Consuma sia un'azione di movimento che un'azione marziale. L'unità ristabilita non può agire nello stesso round.
* Utilizzo di abilità attive specifiche

E’ possibile utilizzare un’azione di movimento al posto di un’azione marziale. 
E’ possibile rinunciare ad utilizzare una o entrambe le azioni.

## Difesa
Esistono due tipologie di attacco, fisico e magico. Ogni tipologia di unità assorbe un certo numero di danni di un determinato tipo (vedi elenco classi), al costo di action point che di conseguenza non potrà usare nel proprio round di azione.
Il primo action point ad essere consumato da un danno assorbito è sempre quello di movimento.

## Attacco
Salvo dove specificato diversamente, ogni abilità di attacco infligge un danno. Ogni attacco successivo al primo subito all'interno dello stesso round di azione infligge un danno aggiuntivo (il secondo attacco infligge 2 danni, il terzo ne infligge 3...). Ogni attacco successivo inflitto da una determinata unità allo stesso bersaglio, in round diversi, infligge un danno aggiuntivo. 

## Attacchi d’opportunità
Qualsiasi azione diversa dal movimento tattico e dall’attacco corpo a corpo, eseguita in una casella “minacciata” da una o più unità avversarie, espone chi la compie ad un attacco di opportunità. 
L'effetto dell'attacco di opportunità si risolve sempre DOPO l'effetto dell'azione stessa (opzione per talento: "rapido" - i tuoi attacchi di opportunità si risolvono PRIMA delle azioni che li scatenano).

## Abilità specifiche

### Passive

* Parata
L'unità assorbe il primo danno fisico subito all'interno di un round senza consumare action point

* Tiro
Permette di colpire avversari a distanza di 3 o 4 caselle. E’ necessaria una azione di movimento per ricaricare l’arma. E’ necessaria una linea di tiro pulita (nessuna unità alleata o nemica sulla linea di tiro). 
Modifica anche la gestione dell'attacco di opportunità. Nel momento in cui si usa l'azione "guardia" si sceglie una linea di tiro (N/S/W/E) da presidiare, e solo su quella linea è possibile effettuare un attacco

![alt text](https://github.com/PeisPF/tbts/blob/regolamento/docs/regolamento/tiro.png?raw=true)

* Arma a portata
Permette di colpire avversari a distanza di 2 caselle. Non è possibile utilizzare questa abilità se sulla linea di tiro c’è un avversario (è possibile invece farlo se c’è un alleato)

* Berserker
Quando l'unità viene ridotta ad incapacitato, resta attiva per un turno.

* Elusione
Il movimento tattico dell'unità permette di spostarsi di 2 caselle

* Spostamento
L'unità assorbe il primo danno magico all'interno di un round senza consumare action point, spostandosi in una casella adiacente (a patto che questa esista e sia libera)

### Attive

* Tiro mirato 
Impiegando un’azione di attacco, l’unità prende di mira un avversario, ad una distanza tra le 2 e le 5 caselle. Nella successiva azione di attacco, a patto che l’avversario sia ancora in range 2-5 caselle, si effettua un attacco che infligge 2 danni fisici.

* Incalzare
Dopo l’uccisione di un avversario, è possibile effettuare un’azione di attacco aggiuntiva contro un’altra unità a portata.

* Difesa
Impiegando un’azione di attacco, l’unità “protegge” un compagno adiacente, negando il successivo attacco a lui indirizzato. Se l’unità “protetta” si sposta, perde questo vantaggio.

* Carica
Consumando un'azione di movimento ed una di attacco, può caricare un avversario a 4 o 5 caselle di distanza (NON a 3 o meno), spostandosi a contatto ed attaccando prima degli attacchi di opportunità del bersaglio (se l'avversario viene incapacitato, non può effettuare l'attacco di opportunità, se invece resiste all'attacco può eseguirlo normalmente). 
Eventuali altri attacchi di opportunità, da parte di altre unità, vengono comunque subiti. 

* Passo d'ombra
Consumando un'azione di movimento ed una di attacco, può scegliere un avversario entro 4 caselle, a patto che la linea di visuale sia coperta (da un ostacolo, da un compagno o da un altro avversario), spostarsi in una qualsiasi casella adiacente al bersaglio, colpirlo e successivamente effettuare un'azione di movimento; gli attacchi di opportunità durante l'azione di attacco sono ignorati, mentre vengono subiti eventuali attacchi di opportunità scatenati dall'azione di movimento

### Incantesimi
Le abilità che seguono richiedono l'utilizzo di punti mana. Salvo dove diversamente specificato, le abilità superano automaticamente le difese fisiche.

* Colonne di fuoco
Come azione di attacco, si scelgono 2 caselle, all'interno di un range di 4 caselle, dalle quali spunteranno delle colonne di fuoco all'inizio del round successivo, incapacitando qualsiasi unità si trovi nella casella bersaglio. Le colonne non sono ostacoli, ignorano le abilità di difesa e sono visibili all'avversario (1 mana, 3 minaccia)

* Palla di fuoco
Come azione di attacco, si sceglie una casella all'interno di un range di 4 caselle; la casella e le 4 immediatamente adiacenti esplodono in una palla di fuoco, incapacitando qualsiasi unità si trovi nella casella bersaglio (3 mana, 3 minaccia)

* Guarigione
Come azione di attacco, si effettua un'azione di "cura" a distanza di 4 caselle (1 mana)

* Vampiro
Come azione di attacco, si colpisce un avversario in corpo a corpo e si cura un compagno a distanza di 4 caselle (1 mana)

* Controllo mentale
Come azione di attacco, può prendere il controllo di un'unità nemica incapacitata (l'unità viene ripristinata come se avesse subito gli effetti di una cura) fino alla fine del combattimento, o alla morte del caster (3 mana, 5 minaccia)

* Pelle di pietra
Come azione di attacco, può conferire ad un'unità alleata entro 4 caselle (inclusa se stessa) una protezione temporanea (dura 3 round) che assorbe il primo attacco fisico (1 mana, 1 minaccia)

* Radici
Come azione di attacco, può selezionare fino a 3 unità nemiche entro 4 caselle e far sì che per 1 round non possano effettuare azioni di movimento (1 mana per unità colpita, 3 minaccia per unità colpita) 


## Unità

Marziali (assorbono due danni fisici)

* Guerriero - spada e scudo. Abilità parata e difesa
* Guerriero - arma lunga. Abilità arma a portata e incalzare
* Berserker - doppia ascia. Abilità berserker e carica

Specialisti (assorbono due danni magici)

* Mago - bastone. Abilità colonne di fuoco e palla di fuoco
* Illusionista - arma esotica. Spostamento e controllo mentale
* Druido - bastone. Abilità pelle di pietra e radici

Ibridi (assorbono un danno fisico ed uno magico)

* Chierico - curatore. Abilità guarigione e vampiro
* Arciere - arma da tiro. Abilità tiro e tiro mirato
* Rogue - spada corta e pugnale. Abilità elusione e passo d'ombra

## Nemici


## Intelligenza artificiale

Le azioni dell’intelligenza artificiale sono volte a minimizzare la minaccia rappresentata dalle unità del giocatore. La minaccia di ogni unità del giocatore, calcolata per ogni unità del personaggio, è rappresentata da un numero che viene modificato in base alle azioni compiute dall’unità nemica:
*	Attacco ad un compagno: 3 punti
*	Riduzione di un compagno ad incapacitato: 5 punti
*   Colpo di grazia ad un compagno: 10 punti
*	Attacco verso l’unità: 5 punti
*   Riduzione ad incapacitato: 10 punti
*	Guardia: 2 punti 
*	Utilizzo di un’abilità neutra: 1 punto
*   Cura di un avversario incapacitato: 5 punti
*   Unità incapacitata: -5 punti 

Lo scopo dell’IA è sempre minimizzare la minaccia, quindi la logica da applicare è:

Unità specialiste o ibridi con mana:
1.  Se ho abbastanza mana per lanciare l'incantesimo di attacco più potente che ho a disposizione, mi comporto come le unità marziali
2.  Se ho unità nemiche ad una distanza inferiore o uguale a 4 caselle, mi allontano e ricarico mana
3.  Ricarico mana e ricarico mana

Unità marziali o ibridi senza mana

1.  Se in questo turno posso dare il colpo di grazia ad un avversario incapacitato, oppure posso attaccarne uno sano, senza incorrere in attacchi di opportunità, lo faccio scegliendo con priorità il bersaglio con minaccia più alta. Se è possibile attaccare utilizzando un'abilità, la utilizzo massimizzandone l'effetto
2.	Se in questo turno non posso attaccare alcun avversario, ma posso avvicinarmi ad uno o più avversari senza incorrere in attacchi di opportunità, mi sposto fino a ridurre al minimo la distanza verso l'avversario più vicino e poi attivo la guardia
3.	Se non posso nemmeno avvicinarmi, faccio un movimento tattico in direzione dell’avversario più vicino e poi attivo la guardia
4.	Se non posso avvicinarmi ad alcun avversario, non mi sposto e uso la guardia


